# Úvodní hodina

## Cíl předmětu

Cílem předmětu je seznámit se s moderními postupy a nástroji používanými pro vývoj rozsáhlejších aplikací v jazyce Python.

Budeme se snažit o kolaborativní přístup k programování (git, GitHub) s využitím vývojových metod jako je doménové modelování, testování, dokumentace apod.

Předpokládá se již určitá zkušenost s programováním v Pythonu (cca v rozsahu Pythonu pro fyziky). Ideální je již zkušenost s rozsáhlejším projektem (bakalářka, diplomka, ...). 

## Semestrální projekt

Společnými silami se během semestru pokusíme naprogramovat rozsáhlejší program, který budeme sdílet pomocí gitu na GitHubu.

Projekt budeme postupně rozvíjet a přidávat různé vlastnosti (testy, dokumentace, balíček, code-styling, ...), na kterých si vysvětlíme různé přístupy k programování a různé nástroje.

## Nástroje

1. Python 3.11
2. Visual Studio Code (VSCode)
3. git a GitHub

## Operační systém

Výuka bude probíhat v systému Linux. To je dáno především omezenou zkušeností vyučujících s jinými OS. Vše by však mělo fungovat i pod Win či OSX.

## Otázky

1. Jaká je vaše zkušenost s programováním v Pythonu? Jaký byl případně nejrozsáhlejší projekt, na kterém jste pracovali?
2. Jaký operační systém používáte?
3. Máte nainstalovaný Python? Jakou verzi?
4. Jaký editor či IDE používáte?
5. Používáte git?
6. Víte, co je to objekt a třída?

## Ukončení předmětu

Zápočet bude udělen na základě aktivity v průběhu semestru, resp. za alespoň dva netriviální příspěvky (commity) do tohoto repozitáře. Během semestru v rámci hodin bude mnoho příležitostí k těmto příspěvkům.
